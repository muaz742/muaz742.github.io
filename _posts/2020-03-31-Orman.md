---
layout: post
title: Çok Güzel Bir Orman
categories: update
date: 2020-03-31T07:42:00.000Z
---
<img src="/images/fulls/2020-03-31-Orman.png" class="fit image">

**Merhaba Burası Çok Güzel Bir Orman**<br>
Deneysel kişilik testi arayüzü. 

Bir arkadaşımın çevresindekilere sorduğu soruların cevapları ile cevaplayan kişiler hakkında çıkarımlar yapması ilgimi çekti. Daha sonra kendisine sonuçlara nasıl ulaştığını sordum ve cevaplar ile sonuçların ilişkisini anlattı. Programlama konusunda pratik yapmak için güzel bir seçenek olduğunu düşündüm. Kendisine bunun programını yazmak istediğimi ve her detayı bilmek istediğimi ifade ettim. Yardımı ile işleyişini not aldım. O sıra üzerine çalıştığım kodlama dilleri ile geliştirmeye başladım.

Şimdi ise ortaya kullanan kişinin nasıl bir sonuca ulaşabileceğini tahmin bile edemediğim herkese aynı gibi gelen fakat farklı şeyler söyleyen bir Orman çıktı.<br>
Orman'ı ziyaret etmek istersen;<br>
[Ormana Gir...][ormana gir]<br>
*"Aslında altı üstü sonuç gösteren bir test."*

Orman, benim için öğrendiklerimi deneme tahtam oldu. Sunucu kısmını tasarlarken PHP ve MySQL kullandım. Arayüz geliştirmede zamandan tasarruf etmek için [Mobirise][mobirise homepage] kullandım. Sunucu ile arayüzün iletişimini de istemci üzerinde çalışan JavaScript ile sağladım. Farkında olmadan MVC yapısı ve REACT'ın kullandığı sayfanın tamamını yüklemeden arayüz elementini güncelleme prensiplerini işledim. Şimdi ise yeniden keşfetme emeklemeleriyle vakit kaybetmemek için araştırma sürecime daha fazla vakit ayırıyorum. Aynı zamanda GitHub platformunu deneyimlememe de araç olan Orman'a programlamadaki gelişimime yoldaş oluşundan ötürü epey sevgi besliyorum.

Orman'ı ilk oluşturduğum zamanlardan (henüz GitHub deposu kullanmadan önce) bugüne gelişine kadar yapısını defalarca değiştirdim. Her seferinde üzerine vaktimi harcadığım yazıları sildiğim o anda tek tesellim Orman'ın daha verimli olduğunu görmek oldu. GitHub ile daha erken tanışmış olsaydım, geçmişe dönüp baktığımda hatalarımı görmek gelişim sürecimde bana güzel görüler sağlayabilirdi. Değiştiremeyeceğim durumlarda uktelenmeyi tercih etmiyorum. Uktem olmadığından keşke diyebileceğim bir kayıp da değil. Fakat durmaksızın yarınki ben için güzel hatalar biriktirmeye devam ediyorum. *[Athena - Ben Böyleyim][athena ben boyleyim]*

Şimdilerde Orman'ı PHP ve MySQL ile sunucuya olan bağımlılıklarından kurtarmak onu özgürleştirmek istiyorum. Kaynak kodlarını paylaştığım GitHub Deposu izerinde [GitHub Page][github page] işlevi ile yayınlamak niyetindeyim. Bugün ilk adımı atıp [gh-pages][yeni dal] dalını oluşturdum. Gelişimi süren test ekranı [muaz742.github.io/cok-guzel-bir-orman][test ekranı] adresi üzerinde erişilebilir durumda. <br>
Bu yeni macerada neleri deneyimleyeceğimi bilmemenin heyecanı ile yazımı sonlandırıyor,<br>
keyifli geliştirmeler diliyorum.

[mobirise homepage]: https://mobirise.com "Mobirise Website Builder"
[ormana gir]: https://orman.muaz712.com "Burası çok güzel bir orman..."
[athena ben boyleyim]: https://www.youtube.com/watch?v=rF4tA07V_Nc "Hayat bu kadar mı? Bence değil.."
[github page]: https://pages.github.com "Github Pages"
[yeni dal]: https://github.com/muaz742/cok-guzel-bir-orman/tree/gh-pages "Orman gh-pages dalı"
[test ekranı]: https://muaz742.github.io/cok-guzel-bir-orman "yeni arayüz"
